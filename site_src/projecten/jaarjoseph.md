title: Jaar Joseph

Jaar Joseph
===========


Een van de grote uitdaging voor het huidige tijdperk is om bestaande woningen
te transformeren naar woningen die voldoen aan de moderne eisen. Hiervoor 
is het Jaar Joseph project een proeftuin. 

![bouwtekening 1919](/assets/jaarjoseph-1919.png)

In het Jaar Joseph project renoveren we een woning die begin vorige eeuw 
gebouwd werd. Het project bestaat uit 2 hoofdmoten:

* renovatie - het moderniseren van het bestaande huis
* nieuwbouw - het uitbouwen van het bestaande huis

Bij beide moten hanteren we de principes van het Jaar Salo project:

* realisatie in eigen beheer - het is zelf uit te voeren!
* open source - alle toegepaste kennis en techniek is openbaar vrij te gebruiken
* sustainable - duurzaam zowel in fabricage als gebruik
* modulair - vrijheid door uitbreidbare systemen
* ontwikkelen met oog voor de omgeving en context - we doen geen concessies aan ontwerp en design.

# Huidige kenmerken van de woning

De huidige kenmerken van de woning zijn zoals die van vele woningen in Nederland. 
Ondanks dat de woning in 1917 ontwikkelt werd heeft de woning reeds spouwmuren. 
Het huis is op staal gefundeerd op een zandbodem. De vloer in de woning is 
een combinatie van een houten balkenconstructie met een kruipruimte en 
een betonnen vloer. Zoals voor veel woningen van dit tijdperk beschikt 
de woning over een ruime kelder. Het dak heeft een houten spant en 
dakconstructie waar oorspronkelijk een Hollandse pan op lag.

![na WOII](/assets/1950.jpg)

# Eerdere renovaties

De woning is in de jaren '80 eerder gerenoveerd met de inzichten die toen 
heersten. Hierdoor is er reeds dubbelglas geplaatst en is er enige 
isolatie in de slaapkamers geplaatst door middel van glaswol. Voor 
verwarming is er een CV installatie geplaatst. De Hollandse pan is 
vervangen voor een betonnen sneldekpan.

# Uitdagingen renovatie

Ondanks eerdere renovatie voldoet de woning niet aan de moderne eisen 
voor comfortabel wonen. Op hier en daar glaswol na is de woningen per 
saldo ongeisoleerd.  De woning kent natuurlijke ventilatie (tocht) en 
via de vloer trekt kou omhoog.

Bij het aanbrengen van moderne isolatie lopen we tegen de uitdaging aan 
dat we de natuurlijke ventilatie stoppen en daarmee lucht in de woning 
vasthouden. Naast dat dat een potentieel onprettig leefklimaat oplevert 
zal ophoping van vocht de woning aantasten en de woning moeilijker warm 
te stoken maken. 

